# -*- mode: mandoku-view; -*-
#+TITLE: 春秋占筮書
#+DATE: 2015-08-24 21:59:04.611225
#+PROPERTY: ID KR1a0128
#+PROPERTY: BASEEDITION WYG    
#+PROPERTY: JUAN 卷三
<pb:KR1a0128_WYG_003-1a>¶
欽定四庫全書¶
　春秋占筮書卷三¶
　　　　　　　　　　翰林院檢討毛竒齡撰¶
(昭五/年傳)初穆子之生也莊叔以周易筮之¶
　穆子叔孫穆子名豹者也莊叔穆子父也按成十六¶
　年穆子避僑如之難奔齊及庚宗遇婦人宿焉襄二¶
　年召歸立為卿庚宗婦攜其子獻雉問所生曰能奉¶
　雉矣召見號曰牛使為豎有寵長使為政乃以䜛殺¶
<pb:KR1a0128_WYG_003-1b>¶
　長子孟又譖而逐仲穆子疾并私絶其饋餓死至是¶
　昭子即位殺牛因追述穆子初生之筮以驗之¶
遇明夷䷣(離下/坤上)之謙䷎(艮下/坤上)以示卜楚丘(卜人/名)曰¶
是將行而歸為子祀以䜛人入其名曰牛卒以餒死(祀/牛)¶
(死韻牛/音昵)¶
　先立有韻筮詞以檃括大意復逐節解之¶
明夷日也日之數十故有十時亦當十位自王巳下其¶
二為公其三為卿日上其中食日為二旦日為三明夷¶
<pb:KR1a0128_WYG_003-2a>¶
之謙明而未融其當旦乎故曰為子祀¶
　明者日也夷者傷也離在地下則明為地掩未免受¶
　傷然而日之數十自甲至癸其時數皆十而與人位¶
　之十等相當如日中當王(以陽/盛也)食時當公(以次而左/旋至日昃)¶
　平旦當卿雞鳴當士夜半當皂人定當輿黄昏當𨽻¶
　日入當僚晡時當僕日昳當臺大抵自王一等以下¶
　其二等為公三等為卿則是日中為上等食時為二¶
　等旦明為三等今以莊叔本卿位而當明夷之初旦¶
<pb:KR1a0128_WYG_003-2b>¶
　且變而之謙謙又卑退則雖已旦明而尚未融暢恰¶
　是卿位故曰為子祀言可繼子奉祀者¶
日之謙當鳥故曰明夷于飛明而未融故曰垂其翼象¶
日之動故曰君子于行當三在旦故曰三日不食¶
　日之謙當鳥謂日之謙之爻即初爻也離為飛鳥(見/九)¶
　(家易又説卦為雉/虞氏易為隼為鶴)而未明初飛即變為艮是離之兩¶
　剛相夾如健翮者而初剛下折是垂其一翼也且日¶
　動震亦動也離日巳動而三五互震且復前行是于¶
<pb:KR1a0128_WYG_003-3a>¶
　行也乃甫行而日位當三又非食時則三日不食矣¶
　　張文彬曰按推易法明夷為臨卦所易廢下兊之¶
　　口以成離虚(離中/虚)此一不食也若明夷之謙破下¶
　　離之腹以就艮之鬼㝠門(見/前)則直餓死矣又不食¶
　　也故仲氏易曰穆子兩不食前之不食在庚宗時¶
　　使婦私為食而就宿焉因生䜿牛此推易法也後之¶
　　不食則絶其饋食雖山有菓蓏亦反虚器而出之而¶
　　因而餒死此古之卦法也其精如此¶
<pb:KR1a0128_WYG_003-3b>¶
離火也艮山也離為火火焚山山敗於人為言敗言為¶
讒故曰有攸徃主人有言言必讒也純離為牛世亂讒¶
勝勝將適離故曰其名曰牛¶
　此又以環占法推之以離火變艮山而還而觀之則¶
　亦可以離火焚艮山而艮敗矣艮為人(字/形)為成言(説/卦)¶
　(成言/乎艮)艮敗則人言俱敗將有以主人而聴讒言者夫¶
　純離為牛謂離上離下其卦詞曰畜牝牛吉今以離¶
　之艮而艮還之離則純離矣純離當名牛則世亂䜛¶
<pb:KR1a0128_WYG_003-4a>¶
　勝似必有名牛者起而敗之非無故也此指豎牛之¶
　亂言¶
　　張文彬曰仲氏易謂庚宗之婦固下離之中女也¶
　　離者别也乃初變為艮而少男生焉然且此艮一¶
　　變而謙之三五互震為長男二四互坎為中男者¶
　　其二剛爻縂以一艮剛掩之殺長孟而誅仲子皆¶
　　推之而瞭然者¶
謙不足飛不翔垂不峻翼不廣故曰其為子後乎吾子¶
<pb:KR1a0128_WYG_003-4b>¶
亞卿也抑少不終¶
　若論其位則自在卿等既不利攸徃則歸而為後所¶
　固然者但吾子亞卿而是子繼之似于旦日亞卿之¶
　位少未盡耳¶
(昭七/年傳)衛襄公夫人姜氏無子嬖人婤姶生孟縶(初生/也)孔¶
成子夢康叔謂己立元史朝亦夢康叔謂已夢協婤姶¶
生子(然後/生子)名之曰元孟縶之足不良能行(不能善/行跛也)孔成¶
子筮之曰元尚享衛國(問/詞)遇屯(震下/坎上)䷂又曰余尚立¶
<pb:KR1a0128_WYG_003-5a>¶
縶(亦問/詞)遇屯䷂之比(坤下/坎上)䷇史朝曰元亨又何疑¶
焉(元亨屯/卦詞)成子曰非長之謂乎(以年不/以名)對曰康叔名之¶
可謂長矣(此長者之命/并不以名)孟非人也將不列于宗不可謂¶
長(况跛非全人不/在宗長幼之列)且其繇曰利建侯嗣吉何建建非嗣¶
也二卦皆云子其建之¶
　此以卦詞與名合故祗斷卦詞亦一法也利建侯屯¶
　卦詞與屯初爻之辭皆同是兩詞兩卦俱建侯矣夫¶
　嗣有常位若拘長少則嗣之而巳何庸建也建必擇¶
<pb:KR1a0128_WYG_003-5b>¶
　吉子其建之¶
弱足者居侯主社稷臨祭祀奉民人事鬼神從㑹朝又¶
焉得居各以所利不亦可乎¶
　且屯之爻辭不又曰利居貞利建侯乎夫利有兩等¶
　有利居者有利侯者弱足者利居以不能行也若侯¶
　則宗廟社稷人民朝㑹行動之不暇而居之乎然則¶
　易辭之兩利明有分屬一居之而一建之何不可之¶
　有¶
<pb:KR1a0128_WYG_003-6a>¶
故孔成子立靈公¶
(昭十二/年傳)南蒯之將叛也枚筮之遇坤(坤上/坤下)䷁之比(坎/上)¶
(坤/下)䷇曰吉¶
　南蒯南遺之子季氏費邑宰也蒯興公子憖叔仲小¶
　謀叛費以逐季氏不告以斷筮之事而但下一空籌¶
　以筮之謂之枚筮¶
示子服惠伯曰即欲有事何如惠伯曰吾嘗學此矣忠¶
信之事則可不然必敗¶
<pb:KR1a0128_WYG_003-6b>¶
　此亦不告惠伯事而汎諮之謂若欲有所行之事何¶
　如即字古文多作若字解惠伯逆知其事故陰以折¶
　之曰亦顧其事何如耳不然則迪吉逆凶無容問者¶
外强内温忠也和以率貞信也故曰黄裳元吉黄中之¶
色也裳下之飾也元善之長也中不忠不得其色下不¶
共不得其飾事不善不得其極外内倡和為忠率事以¶
信為共供養三徳為善非此三者弗當¶
　此皆就易義以隂斷其事即筮詞也外彊二語是合¶
<pb:KR1a0128_WYG_003-7a>¶
　斷兩卦者坎險為外彊坤順為内温以遇與之即内¶
　外也忠信者即前所云忠信之事也故曰以下則專¶
　斷坤卦謂黄裳元吉豈黄裳而即吉乎黄為中色裳¶
　為下飾必元善而後能吉向使為中者無忠心則必¶
　失臣道安有臣象(黄色/臣象)下不共則上不率下安所整¶
　飾(其後費邑/亦叛蒯)况事無忠信則元善已失安能終事(極/者)¶
　(終/也)是必同事有忠者(公子憖叔仲/小皆不忠)下有信者(其後蒯/之臣司)¶
　(徒老祁慮癸/以盟信逐蒯)且合忠信與共為三德以統成元善則¶
<pb:KR1a0128_WYG_003-7b>¶
　可當非是勿當也¶
且夫易不可以占險將何事也且可飾乎中美能黄上¶
美為元下美則裳參成可筮猶有闕也筮雖吉未也¶
　此専斷比詞者且坎者險也坎雖隠伏(説/卦)而辭曰顯¶
　此(比五/爻詞)則其險巳著况外卦坎位而又變而尚以坎¶
　則其為大險有不容隠伏焉者假曰筮易不可以占¶
　險則所占何事况占有貞悔並非可以黄裳一飾謂¶
　足掩蔽了事也夫黄裳之文在中(坤五/爻詞)與顯比之位¶
<pb:KR1a0128_WYG_003-8a>¶
　正中(比五/爻辭)祇中美也然必推比彖之元永貞與顯比¶
　之上使中(一彖詞/一爻詞)皆本元善而後為上美否則徒飾¶
　下美而不參成以筮之則邑人不誡(亦比/辭)將有借在¶
　上之元與在中之忠以責其多闕失者(其後叛蒯者/亦終以羣臣)¶
　(不忘其/君為言)筮雖吉未也¶
　(附/)東漢永建三年立大將軍梁商女為貴人筮之亦¶
　　得坤䷁之比䷇與此筮同當時解之者但曰¶
　　元吉(坤五/爻詞)正中而巳(比五爻詞/位正中也)其後進為后順帝¶
<pb:KR1a0128_WYG_003-8b>¶
　　崩進為皇太后以無子立他妃子臨朝即冲帝也¶
　　冲帝崩質帝立又臨朝及兄冀弑質帝然後迎桓¶
　　帝立之而於是有兄冀擅權宦官亂政之禍今占¶
　　之則坤五后也之比而變剛君也臨朝也所謂顯¶
　　比者也(比九五顯比王用三/驅失前禽舍逆取順)三驅立三帝也失前¶
　　禽者無子也猶無前星也舍逆取順者信宦官殺¶
　　忠良也其最可異者一推自復(推易法凡一陽/卦俱從剥復來)以¶
　　震初之剛䷗而易比五一推自剥以艮上之剛¶
<pb:KR1a0128_WYG_003-9a>¶
　　䷖而易比五震為長子為兄艮為門闕為閽寺¶
　　(俱見/説卦)合兄冀與宦官而皆與九五有參易之象因¶
　　之有弑帝亂政之禍向使漢之太史知此則必唾¶
　　而去之矣乃宋人無學率以先後天方圓兩圖造¶
　　占變之法而不識周易占筮其神如此不可嘆與¶
(哀九/年傳)宋皇瑗圍鄭師晉趙鞅卜救鄭不吉陽虎以周易¶
筮之遇泰(乾下/坤上)䷊之需(乾下/坎上)䷄曰宋方吉不可與¶
也微子啟帝乙之元子也宋鄭甥舅也祉祿也若帝乙¶
<pb:KR1a0128_WYG_003-9b>¶
之元子歸妹而有吉祿我安得吉焉乃止¶
　此在泰之五六爻辭有曰帝乙歸妹以祉元吉其義¶
　以泰之二四為互兊三五為互震震為長男兊為少¶
　女原有長兄嫁妹之象因之歸妹六五爻辭與此皆¶
　有帝乙歸妹四字而宋為微子封國即帝乙子也明¶
　曰祉吉而可以伐乎况此詞曰歸妹而宋鄭又時通¶
　婚姻則甥舅國也此亦以詞與事合而就詞㫁事如¶
　此¶
<pb:KR1a0128_WYG_003-10a>¶
　需九五爻詞曰需于酒食貞吉酒食為祿貞吉為吉¶
　祿故以祉字釋祿字亦兼之卦言¶
春秋外傳¶
(周/語)晉孫談之子周適周事單襄公襄公有疾召頃公而¶
告之曰必善晉¶
　晉孫談者晉襄公之子惠伯談也周者談之子晉悼¶
　公之名頃公者單襄公之子悼公在周襄公服其為¶
　人知其必有晉國故囑子與晉善¶
<pb:KR1a0128_WYG_003-10b>¶
成公之歸也吾聞晉之筮之也遇乾(乾上/乾下)䷀之否(乾/上)¶
(坤/下)䷋曰配而不終君三出焉一既徃矣後之不知其¶
次必此¶
　此述晉成徃日之筮以㫁周之宜有國也成公晉公¶
　子黑臂舊曽奔周既以趙穿弑靈公迎歸立之筮本¶
　迎歸時事而今始斷之者上乾與下乾相配皆君也¶
　今三君忽變而為否是否德不終何以克配直出君¶
　而已然而出君終君也雖公子亦君也且出而為坤¶
<pb:KR1a0128_WYG_003-11a>¶
　坤為國為衆出有國家何患不君今此三君者其一¶
　成公則已徃事矣若後第三君則吾不得知以言其¶
　次則舍周其誰吾所為可必者此耳¶
及厲公之亂召周子而立之是為悼公¶
(晉/語)晉公子(重/耳)筮返國得貞屯(坎上/震下)䷂悔豫(震上/坤下)䷏¶
司空季子曰吉是在易皆利建侯不有晉國安能建侯¶
　屯豫兩卦詞皆有利建侯文¶
坎水也坤土也屯厚也豫樂也車班内外順以訓之泉¶
<pb:KR1a0128_WYG_003-11b>¶
源以資之土厚而樂其實不有晉國何以當之¶
　此合斷兩卦辭也車班内外者震為車班者列也屯¶
　列車在内豫列車在外坤順也泉源者坎也屯有互¶
　坤與正坎而豫有正坤與互坎土厚而樂其實則是¶
　同一國土而屯得其厚豫樂其實實者國之所有也¶
主雷與車而尚水與衆故曰屯其繇曰元亨利貞勿用¶
有攸徃利建侯主震雷長也故曰元衆而順嘉也故曰¶
亨内有震雷故曰利貞車上水下必伯小事不濟故曰¶
<pb:KR1a0128_WYG_003-12a>¶
勿用有攸徃一夫之行也¶
　乃從兩卦分斷之内卦為主為雷車外卦為尚為水¶
　衆者非屯乎乃其詞如此則以震為長男元者長也¶
　衆以順而㑹亨者嘉之㑹也况震雷在内則每動而¶
　上坎水在上則每順而下豈惟利貞伯業于是興矣¶
　若夫勿用攸徃者則單震為足(說卦震/為足)單男為一夫¶
　(虞氏易/陽為夫)一夫之足行安能有濟今車上而衆且如水¶
　下矣此伯王之時不可失也¶
<pb:KR1a0128_WYG_003-12b>¶
衆順而有武威故曰利建侯坤母也震長男也母老子¶
彊故曰豫其繇曰利建侯行師居衆出威之謂也是二¶
者得國之卦也¶
　更以觀豫則坎本衆順坤亦衆順而皆有震震武威¶
　分處内外雖坤為太母震為長子亦既老彊而養于¶
　坤而出乎震遲暮得國亦復可喜况既曰建侯又曰¶
　行師則内坤外震其在居以衆順為樂而一出則威¶
　武大行卦雖有二得國則一君何疑焉¶
<pb:KR1a0128_WYG_003-13a>¶
十月惠公卒十一月秦伯納公子¶
　(附/)吕氏春秋孔子筮得賁䷕(下離/上艮)曰不吉子貢曰¶
　　何謂也曰夫白而白黑而黑賁亦安吉乎(家語亦/云非正)¶
　　(色之/謂也)¶
　　山火為十二章飾色之二故名賁賁者飾也但繪¶
　　山于衣繡火於裳並皆正色而獨此卦義從來以¶
　　不正色為解如京房云五色不成謂之賁是也特¶
　　其所云不正者則毛傳云賁黄白色也鄭𤣥王肅¶
<pb:KR1a0128_WYG_003-13b>¶
　　説此卦亦皆云黄白色即揚雄太𤣥礥首次二曰¶
　　黄不純屈于根註易賁卦山下有火黄白色也今¶
　　孔子所云有黑色而無黄色即易文賁如皤如白¶
　　馬白賁諸語又似祇有白色而并無黑黄二色此¶
　　皆無可考辨者况筮法論色亦屬創見故附載此¶
　　漢書武帝伐匈奴筮之得大過九五(㢲下/兊上)䷐太¶
　　卜因謂匈奴不久當破但取象辭何可久也一語¶
　　(爻詞九五枯楊生華老婦得其士夫无咎无譽/象曰枯楊生華何可久也老婦士夫亦可醜也)乃¶
<pb:KR1a0128_WYG_003-14a>¶
　　遣貳師伐匈奴後巫蠱事發貳師降匈奴武帝咎¶
　　卦兆反謬今以五易法筮之則此九五在本卦為¶
　　兊中在大壯所來為震中(大壯上震/改上兊)兊為剛鹵(說/卦)¶
　　而震以出之此北伐之象但大過通視合為大坎¶
　　而互當重乾之末進承一坤龍戰𤣥黄正在此際¶
　　幸乾坎二位皆居北方(坎正北/乾西北)我以南向北則我¶
　　南為凱彼北為敗所以能破匈奴兵乗勝追北至¶
　　范夫人城者此也奈身在坎中尚未出險而兊為¶
<pb:KR1a0128_WYG_003-14b>¶
　　口舌又為毁坼非因令誤當以間敗乃詛呪事發¶
　　而脫身降矣兊者脫也夫枯楊之華不入寒地身¶
　　為士夫敵醜非偶乃既降單于則身巳為人所得¶
　　而單于又妻之以女此正匹配反常一若老婦之¶
　　得士夫者其辭象之切占驗之精孰過于此而以¶
　　為反謬此占者之罪卦兆焉得誣坐之¶
　　晉元帝初鎮建鄴王導使郭璞筮之遇咸䷞之¶
　　井䷯璞曰東北郡縣有武名者當出鐸以著受¶
<pb:KR1a0128_WYG_003-15a>¶
　　命之符西南郡縣有陽名者其井當沸後晉陵武¶
　　進人于田中得銅鐸六枚(一作五枚誤/見郭璞洞林)歴陽縣中¶
　　井沸經日乃止此事載晉書郭璞傳然世終莫解¶
　　嘗以此詢仲氏仲氏曰此最淺近者銅鐸之出以¶
　　貞咸也井之沸以悔井也咸内為艮艮東北之卦¶
　　也其名武者以上兊在右武位也其出鐸者兊為¶
　　金與互乾金合而乾數六故得六鐸然且互乾為¶
　　天互巽為命此天命也故曰此受命之符也若夫¶
<pb:KR1a0128_WYG_003-15b>¶
　　井則二四互兊三五互離離兊為西南郡縣而南¶
　　為陽方故宜有陽名乃以下巽與互兊為金木之¶
　　交上坎與互離為水火之際木間金得火而上承¶
　　以水此非薪在釡下得火而水乃沸乎且四正相¶
　　纒乾麗坤域非中興受命何以得此(見仲/氏易)¶
　　晉渡江後宣城太守殷祐以郭璞為叅軍㑹有物¶
　　如牛足卑類象大力而遲行到城下祐將伏取之¶
　　令璞作卦遇遯䷠之蠱䷑其辭曰艮體連乾¶
<pb:KR1a0128_WYG_003-16a>¶
　　其物壯巨(是占在晉史無解今録仲氏易解/語  遯天山皆巨物故此物亦巨)山潛¶
　　之畜(蠱上艮為山/互兊為潛)非兕非虎(坤為兕虎以坤間/二陽不成故也)身¶
　　與鬼并(三陰為鬼蠱三陽/三隂合并成卦)精見二午(離五月卦為/建午蠱三至)¶
　　(上為大離/則倍午矣)法當為禽兩翼不許(離為雉㢲為/雞而無兩翼)遂被¶
　　一創(遯四陽傷/其一為蠱)還其本墅(自遯之蠱祗傷乾/一畫而兩山如故)按卦¶
　　名之是為驢鼠(乾為馬艮為鼠今遯乾一/變而已失馬形是驢鼠矣)卜竟伏¶
　　者以㦸刺之深尺餘遂去不見郡綱紀上祠巫云¶
　　廟神不恱曰此䢼亭驢山君鼠也偶詣荆山暫來¶
<pb:KR1a0128_WYG_003-16b>¶
　　過我何容觸之此事近狡獪然亦見古人筮法有¶
　　如是者¶
　　唐李綱在隋仕宦不進筮之得鼎䷱曰君當為¶
　　卿輔(韻/)然俟易姓為如志(叶/)仕不如退(叶/)折足為¶
　　敗(叶/)蓋取倒卦之革俟革命也(鼎倒卦為/革説見前)遂稱疾¶
　　辭位去後仕唐果驗然則筮法有直占倒卦者亦¶
　　一變也¶
　　五代石晉髙祖以太原拒命廢帝遣兵圍之勢甚¶
<pb:KR1a0128_WYG_003-17a>¶
　　急命馬重績筮之遇同人䷌曰乾健而離明君¶
　　徳向明之象也同人者人所同也此時將必有同¶
　　我者焉易曰戰乎乾乾西北也又曰相見乎離離¶
　　南方也其同我者北而南乎乾九十月卦也(乾西/北卦)¶
　　(位在九/十月)戰而勝其九十月之交乎是歲契丹果助¶
　　晉撃敗唐軍晉遂有天下¶
　　聴齋雜記明土木之變南冡宰魏驥將集同官上¶
　　監國疏㑹錢塘客陸時至善易請筮之得恒䷟¶
<pb:KR1a0128_WYG_003-17b>¶
　　之解䷧驥曰帝出之不恒而承之羞(恒九三爻/詞不恒其)¶
　　(德或承之/羞貞吝)固也乃變而負乗冦將復至(解六三爻/詞負且乗)¶
　　(致冦至/貞吝)如之何對曰既已負帝且乗矣再三何害¶
　　所慮者貞之則吝惟恐徒守反吝耳驥曰善乃易¶
　　疏去次日客過驥驥曰昨筮無大凶乎曰大吉曰¶
　　何謂曰夫恒為大坎而三當坎中所以陷也然而¶
　　恒互為乾三以一乾而嵬然居三乾之間若無徃¶
　　而不為君者乃一變為解則已解矣且解之詞(彖/詞)¶
<pb:KR1a0128_WYG_003-18a>¶
　　曰利西南西南者所狩地也又曰其來復則還復¶
　　也夫恒者久也日月得天而久照(此恒/彖詞)今解之互¶
　　體則正當兩坎互離之間坎月離日非日月幽而¶
　　復明乎大明吾國號非返國乎祇坎有兩坎兩離¶
　　而上離未全(上震缺上九此/似指監國言)尚有待耳後冦果再¶
　　至以戰得勝而英宗卒返國復辟若先見者¶
　¶
　¶
<pb:KR1a0128_WYG_003-18b>¶
　¶
　¶
　¶
　¶
　¶
　¶
　¶
　春秋占筮書卷三¶
